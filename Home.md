Benvenuti sulla Wiki di GDRCD5!

Con il tempo probabilmente questa Wiki crescerà con note e indicazioni varie.
Per ora limitiamoci a qualche linea guida su cosa facciamo un questo repository e cosa è meglio fare altrove:

1. Questo repository serve per lo sviluppo della versione base di GDRCD5. Lo sviluppo di patch e di plugin dovrebbe venire fatto altrove. Il consiglio migliore che si possa dare se vuoi sviluppare una patch o un plugin per gdrcd è di fare il Fork di questo repository. In questo modo il tuo repo sarà collegato con il nostro e potrai sincronizzare in automatico le modifiche che apportiamo con il tempo al codice, pur mantenendo separate la versione base e la versione con il plugin/patch. Poi se in un futuro ci fosse la volontà di includere il tuo plugin/patch nella versione base di gdrcd sarebbe comunque molto facile farlo, sfruttando il sistema delle "Pull Request" di github. Perciò **per le patch e i plugin forkate il repo**!

2. è consigliabile aprire solo issue relative allo sviluppo di GDRCD, a suoi bug o a sue modifiche! Se dovete fare domande su come funziona il sistema già esistente o chiedere come fare una cosa in particolare è molto più probabile che riceviate risposta postando sul forum di http://gdr-online.com ! Qui siamo giusto un paio di persone e non possiamo stare dietro a tutte le domande su come si fanno le cose.

3. Quando aprite una issue assicuratevi di seguire le poche e semplici regole riportate qui: [Regole per l'apertura di Issue](https://github.com/GDRCD/GDRCD/wiki/Aprire-Issue) non siete costretti a seguirle, ma a vostro rischio e pericolo

4. è consigliabile aprire issue relative alla sola versione base del progetto! Per richieste di sviluppo di codice personalizzato che difficilmente finirà nella version base di gdrcd è meglio non aprire issue qui, perchè difficilmente si riceveranno risposte in merito! Per questo tipo di richieste è più consigliabile aprire un thread sul portale gdr-online.com, nella sezione programmazione del forum.

5. Se vuoi sviluppare una modifica sostanziale al codice di gdrcd5 che dovrà finire nella versione base si possono percorrere due strade più o meno equivalenti:
   * Forkare il repo: se non vuoi entrare a far parte stabilmente del team di sviluppo di gdrcd, puoi forkare il nostro repository, sviluppare le tue modifiche e poi inviarci una pull request per importare il tuo codice nella versione base.
   * Branching: se fai parte del team stabile di sviluppo di gdrcd, è cosa buona e giusta creare una branch contenente la tua modifica al codice! Per modifiche al codice che sono grosse e occupano più di un solo commit è sempre bene creare un branch separato, così mentre tu sviluppi le tue modifiche non darai fastidio e non sarai infastidito dal lavoro degli altri sviluppatori. Quando il tuo lavoro sarà finito potrai fare una pull request verso il branch dev, che eventualmente finirà sul master!

6. Se intendi sviluppare stabilmente nel team di GDRCD, tieni conto della struttura dei branch del repository! In generale cerchiamo di seguire la modalità conosciuta come [GitFlow](https://www.atlassian.com/git/tutorials/comparing-workflows/gitflow-workflow). Dove il branch master è il branch di produzione, mentre il branch dev è dove vengono tenuti i nuovi sviluppi in attesa di andare in rilascio. Cerca di impararlo e seguirlo!
    * In generale i merge verso dev e master devono essere preceduti da una pull request, in modo da valutare tutti insieme la funzionalità inserita in un feature branch
    * Tutti i merge verso master devono essere preceduti da una pull request in modo da concordare insieme i nuovi rilasci di GDRCD

7. Se sei qui perchè sei alla ricerca degli ultimi sviluppi di GDRCD rispetto a ciò che è disponibile su gdr-online.com, sei il benvenuto. Ma tieni conto che le modifiche recenti spesso sono soggette a una certa "mortalità infantile", cioè contengono bug. Tutto ciò che è stato sviluppato dopo la versione caricata su gdr-online.com (puoi capire quali sono dando uno sguardo a quale commit è stato taggato con il nome "gdr-online upload") potrebbe non essere stato ancora testato o potrebbe comunque contenere bug iniziali che devono ancora venire scoperti/corretti.