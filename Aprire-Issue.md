Poche semplici regole basilare da seguire per aprire una issue ed evitare di far saltare i nervi ai poveri programmatori che si ritroveranno a leggere le vostre richieste:

1. Usate un registro linguistico _NON_ da parlato. I post sono materiale scritto, perciò se usate un tono che andrebbe usato solo nell'italiano parlato non aspettatevi che la gente sia in grado di capirvi! Siete giocatori di Ruolo by Chat, ci si aspetta che sappiate scrivere e che sappiate farlo in più di un solo registro.

2. La punteggiatura non è stata inventata per sfizio o per abbellire la pagina, usatela. Possibilmente in modo appropriato.

3. Quando scrivete una issue, cercate sempre di descrivere il problema dall'inizio. I programmatori non sono nella vostra testa e non possono conoscere a cosa state pensando mentre scrivete. Un post dovrebbe sempre contenere:
  * Una descrizione generica del problema o della richiesta che state facendo
  * Una descrizione sufficientemente precisa sulla pagina in cui avete constatato il vostro problema. L'URL della pagina se possibile o il nome del file.
  * La lista esatta dei passi necessari per riprodurre il problema da voi riscontrato (si, ogni singolo clic che bisogna fare, dalla home page alla vostra pagina)
  * Una descrizione di ciò che accade
  * Una descrizione di ciò che in realtà dovrebbe accadere, o che vorreste che accada.
  * Se il problema è difficile da descrivere, un'immagine può valere più di mille parole. Il sistema delle issue vi mette a disposizione la possibilità di caricare immagini.